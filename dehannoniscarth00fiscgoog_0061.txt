De Hannonis itinere. 53

inutile est. Si quis accuratissimam requirat descriptionem, eum
remitto ad Doelterum, qui totum caput XVIH (p. 194) de talibus

caerimoniis composuit ¹).

Iam priusquam disputando progrediar, quoniam hoc stadium
pro virili parte emensi sumus , iuvat respicere, et quae hucusque
enucleavimus , certissimo firmare argumento. Perlegas enim velim
mecum haec Arriani verba, quae nemodum recte explanavit2)
(Ind. XLIII ξ 11. 12); ’Ἄννων δὲ ὁ Λίβυς ἐκ Καρχηδόνος ὁρμη-
θεὶς ὑπὲρ μὲν “Ηρακλείας στήλας ἐξέπλωσεν ἔξω ἐς τὸν πόντον,
ἐν ἀριστερῇ τὴν Λιβύην γῆν ἔχων· καὶ ἔστε μὲν πρὸς ἀνίσχοντα
ἥλιον ὁ πλόος αὐτῷ ἐγένετο τὰς πάσας πέντε καὶ τριήκοντα ἡμέρας·
ὡς δὲ δὴ ἐς μεσαμβρίην ἐξετράπετο, πολλῇσιν ἀμΒῚχανίῃσιν ἐνετύγ-
χανεν ὕδατός τε ἀπορίῃ καὶ καύματι ἐπιφλέγοντι καὶ ῥύαξι πυρὸς
ἐς τὸν πόντον ἐμβάλλουσιν. Αο primum leve est, sed non prae-
tereundum, quod Arrianum vel eum quem exscripsit auctorem
Hannonis periplum pleniorem in mensuris quidem adnotatis ante
oculos habuisse hic locus manifesto documento est: si enim distan-
tiarum numeri singulis itineris partibus additi non fuissent, unde-
nam potuit illa summa subduci, quae cur in dubitationem vocetur,
ne levissima quidem causa est? Itaque haud erravero fortasse,
quod in alia quoque peripli paragrapho distantiae notam inter-
cidisse infra demonstrare studebo, Sed redeamus ad Arrianum et
dicamus, quid rei sit! Atque qualem ille sibi finxerit orae figuram
et quanam commotus ratione, nunc non curo: id clarissima in luce
positum est, ex eius opinione Hannonis navigationem ad orientem
solem conversam pertinuisse usque ad Hesperi promunturium, hinc
coepisse Carthaginienses meridiem versus cursum dirigere. Agedum
iam videamuS, num Arriani numerus concinat cum eo quem nos
enucleavimus: namque a reliquorum interpretum commentis toto
coelo distat, et quod Mueller (p. 14) gloriatur, Arriani 35 diebus
respondere ex suo computo 37, id veritati prorsus contrarium
est: etenim ex eius tabulis (ct. prol. p. XXV) non 3772 dies,
sed 4472 usque ad Hesperu Ceras consummari, ipse nequit dif-
fiteri. Secundum nostram autem explicationem locorum adornatio

haec est:

1) cf. Ratzel, Vo'lkcrkunde I p. 615.

2) Novissime desperavit Berger, Gesch. d. wisc. Erdk. d. Griechen III
1891 p. 73.

