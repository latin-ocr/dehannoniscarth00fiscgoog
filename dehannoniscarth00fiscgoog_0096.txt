88 Caput ΙΙ.

Meltzer ipse profitetur 1); id unum admirationem eius movet, quod
Herodotus lacum ibi auri fertilem extitisse memorat, cum hodie·
quantum scimus aurum tota illa regio non procreet. At nolo huic
rei tantum tribuere 2), ut Herodotum Cyraunin et Cernen inter se
confudisse arbitrer, quae suspicio quam futtilis sit cum neque
nomen neque cetera satis conveniant inde patet, quod ne in
Cernes quidem insulae vicinia hodie aurum reperitur! 'Dein vero
Meltzer quae de Soloente promunturio extremo Libyae termino
Herodotus docet (II 32. IV 43. 185. 196) inde repeti iubet, quod
Hanno a Thymiaterio ad Soloentem usque promunturium vesperum
versus se tenuisse, hinc ortum petisse narret: quae quam sint
probabilia, tu videas! N ec melius profecto comparata sunt quae
praeterea afferuntur haec: perhibetur IV 183, Garamantas quadrigis
usos venari Troglodytas: oc γὰρ Τρωγλοδύται Αὐθιόπες πόδας
τάχιστοι ἀνθρώπων πάντων εἰσὶ τῶν ἡμεῖς πέρι λόγους ἀποφερο-
μένους ἀκούομεν (cf. Solin. 229, 8. 9). Cum vero Ha‘nno quoque
(ξ 7) Troglodytas pedibus omnium hominum velocissimos vocet,
inde colligunt Herodotea fluxisse ex Carthaginiensis periplo,
neglegunt, quod Herodoti Troglodytae non ita multum remoti a
Garamantibus habitarunt , sicuti incoluerunt etiam alias Libyae

partes (cf. Hec. fr. 266 Μ. Aristot. anim. VHI 14) et incolunt.
Traditum dein accepimus (IV 191), a Tritonide lacu sive amni
occasum versus incipere regionem ὀρεινήν τε κάρτα καὶ δασέαν καὶ
θηριώὸην, cuiusvis generis infestatam animalibus: καὶ γὰρ οἱ
ὄφιες οἰ ὑπερμεγάθεες καὶ οἰ λέοντες κατὰ τούτους εἰσὶ . . . καὶ οἰ
ἄγριοι ἄνδρες καὶ γυναῖκες ἄγριαι. Feros hos homines referunt
vulgo ad Hannonis Γοργάδας; attamen cum iterum de regione ab
australibus istis insulis toto coelo dissita sermo est, tum, ut omne
fundamentum illi argumentationi eripiatur, persuasissimum habe0,
rectum vidisse Baehrium (p. 647), qui illa verba, e quibus tota res
pendet, a lectore quondam margini adscripta inepte in textum in-
trusa esse ab indocto librario contendit, videlicet totum senten-
tiarum nexum foede interrumpunt, cum excipiantur ab his: καὶ
ἄλλα πλήθει· πολλὰ θηρία ἀκατάψευστα. Quodsi denique Herodo-
tus H 31 ob ingentem solis ardorem quae sunt supra Aegyptum

 

1) cf. Movere, Phoen. II 2, 495. Forbiger II 839. Mannert X 2, 155.

2) cf. Niebuhr, ΚΖ. Schriften I p. 148. Movere Erech. et Grub. encycl.
sect. I vol. XXIV p. 366. Mueller prol. p. XXVII.

 

