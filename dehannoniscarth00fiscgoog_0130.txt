122 Caput 111.

ἐξ Ἐλεφαντίνης πορευομένῳ ἐς τοὺς αὐτομόλους τούτους. ῥέει
δὲ ἀπὸ ἑσπέρης τε καὶ ἡλίου δυσμέων. τὸ δὲ ἀπὸ τοῦδε οὐδεὶς
ἔχει σαφέως φράσαι· ἔρημος γὰρ ἐστὶ ἡ χώρη αὕτη ὑπὸ καύματος.
Quamquam id non nego , potuisse sane posteriore aetate unum
alterumve ex eis geographiS, qui crematam esse mediam zonam
docuerunt ¹) , Hannonis itinerario allato istam firmare opini-
onem3 utrum vero fecerint necne, neque veterum quisquam memo-
riae prodidit neque nos habemus dicere

Redeamus autem ad Iubam quem Nili originem in inferiore
Mauretania quaesivisse ex Solini verbis supra laudatis vidimus
Plenius quaenam eius fuerit opinio Plinius enarrat (V 9, 51—54):
‘Nilus incertis ortus fontibus , ut per deserta et ardentia et

⁴ immenso longitudinis spatio ambulans, quae fama tantum, inermi

quaesitu cognita sunt sine bellis , quae ceteras omnis terras in-
venere, originem, ut Iuba rex potuit exquirere, in monte inferioris
Mauretaniae non procul oceano habet , lacu protinus stagnante
quem vocant Nilidem. Ibi Δ pisces reperiuntur alabetae, coracini,
siluri. Crocodilus quoque inde ob argumentum hoc Caesareae in
Iseo dicatus ab eo spectatur hodie. Praeterea observatum est, prout
in Mauretania nives imbresve satiaverint, ita Nilum increscere.
Ex hoc lacu profusus indignatur fluere per harenosa et squalentia,
conditque se aliquot dierum itinere , mox alio lacu maiore in
Caesariensis Mauretaniae gente Masaesylum erumpit et hominum
coetus veluti circumspicit, iisdem animalium argumentis? Quae
sequuntur apud ipsum Plinium velim perlegas, nostra nunc
nil interest ea comperire. Ecquis vero est, qui nesciat, hoc
Iubae commentum non solum probatum esse omnibus fere qui
post Mauretaniae regem de Nili fontibus egere viris doctis
veluti Pausaniae (I 33), Dioni Cassio (LXXV 13)²) —- sed

etiam Agrippae, qui in tabula sua Nilum ex Iubae opinione

 

1) cf. Berger, Erat. fr. p. 83 sqq.

2) cf. Iul. Hon. cosm. 45 (R. p. 48); Cosmogr. 4516 (R. p. 89), ubi pro
‘ad cataractas veteriores ⁹ aperte scribendum est ‘ad cataractas ulteriores',
cf. Hon. B. R. p. 48. Obloquitur postea Orosius (Ι 2 ξ 29): ‘Hunc (sc. Nilum)
aliqui auctores ferunt haud procul ab Athlante habere fontem et continuo
· harenis mergi, inde interiecto brevi spatio vastissimo lacu exundare atque
hinc oceano tenus orientem versus per Aethiopica deserta prolabi rursusque
inflexum ad sinistram ad Aegyptum descendere! ’ Ex ipsius Orosii opinione
(cf. ξ 28) Nilus emergit de litore incipientis maris Rubri in loco qui dicitur
Mossylon emporium.

 

 

