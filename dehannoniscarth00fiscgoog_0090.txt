82 Caput 11.

Carthaginiensesque anno 509 ictum esse Polybius (HI 22) auctor
est locupletissimus 1). Usque ad medium fere sextum saeculum
Carthaginienses Iberica paeninsula potiti non iam erant, verum—
enimvero florebat ibi Tartessorum regnum a Graecis quoque
petitum itineribus (cf. Herod. IV 152); ex quo, ut hoc in transitu
moneam, facile intellegitur, qui vetustissimis eorum geographis
accuratissima occiduae huius regionis suppeditaverit notitia, duo-
bus maxime, Hecataeo Milesio atque eius peripli auctori, quem
Avienus in Ora maritima consuenda potissimum expressit 2). Pede-
temptim vero sexto saeculo exeunte Carthaginienses cum imperii
fines propagarent, Iberiam quoque et expugnabant et valido firma-
bant praesidio, neque amplius iam aliis nationibus aditus ad has
terras patebat (cf. Strab. XVII 1, 19 Ρ. 802 C): quae occupatio
rata facta est et sancita foedere illo a. 509 cum Romanis inito,
Ceterum priusquam progrediar hac data occasione ad pactionem
illam recte interpretandam frustulum contulerim ea motus causa,
quia Meltzerum, κριτικώτατον alioquin virum et sagacissimum, a
recta via longe aberrasse video, cum ante hos paucos menses
commentationem de ‘pulchro promunturio' conscriptam insereret
ei volumini, quod in Fleckeiseni honorem anno 1890 ediderunt
philologi Dresdenses (p. 259 sqq). Disceptatur inter philologos³)‚
utrum ⁸Pulchrum promunturium, quod Romani navibus praeterire
vetantur, sit hodiernum Ras Sidi Ali el Mekki an promunturium
Bon: scilicet in errorem inducuntur Polybii ipsius prava opinione,
qui lIl 23 falsissime Τὸ μὲν οὗν Καλὸν ἀκρωτήριόν ἐστιν, inquit,

 

1) Quod foedus si non ad annum 509, attamen ad hane fere aetatem
referendum esse mihi persuasit Nissenus (cf. Fleckeis. ann. v. 97, 1867,

p. 321 sqq), Mommseni sententiam, qui primam illam pacem ad annum 348 ·

detrudi voluit (cf. ro‘m. Chronoloyie² p. 320-25) acerrime impugnans. Omnia
huc spectantia diligenter congessit Wende‚ U'ber die zwischen Rom u. Kar·
thayo vor Ausbr‘uch des 1. pun. Krieys abyeschl. Handelsvertrc‘iqe: progr. Bonn.
18763 cf. Meltzer, l. l. p. 172 sq. 487 sq.

2) Quae de Avieni Ora maritima exposuerunt Muellenhoffius in illu·
strissimi illius libri saepius laudati volumine primo (p. 73 sqq.) et Gut-
schmidius‚ cum huius operis censuram scriberet (cf. Litt. Gentralbl. 1871.
p. 523 sq.), ita comparata sunt, ut quae contra disputaverunt Unger Philol.
suppl. IV p. 191 sqq. et Sonny, de rebus Massiliensium cp. H non impediant,
quominus ea amplectamur.

3) cf. Tissot, ye'oqr. comp. de la prov. Rom. &Afrique J p. 156 sqq.
548 sqq. Ruehl Fleckeiseni annal. 1888. p. 348—50.

