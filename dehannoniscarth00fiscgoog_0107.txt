De Hannonis vita et aetate. ’ 99

ἀληθέα δοκέει εἶναι· οἱ γὰρ Ἑλλήνων λόγοι πολλοί τε καὶ γελοῖοι,
ὡς ἐμοὶ φαίνονται, εἰσίν (fr. 332 M). Sed vela contrahenda sunt
et omittenda plurima quae in promptu habe0.

Ut autem eorum opinioni, qui ad priorem aetatem Hannonis
iter revocare studebant, omne solidum fundamentum praeripiatur,
profiteor, me facere cum Meltzero, qui (p. 193) verisimillimum
duxit, Hamilcaris patri omnino non Hannoni· nomen fuisse, sed
Magoni, sicuti tradit Iustinus XIX 1, 1. Quod Herodotus VH 165
Hamilcarem Hannonis filium vocat , id mero librariorum errori
tribuere nullus dubito; praesto enim est exemplum Livianum, quo
idem vitium traxisse libros manuscriptos luculenter demonstretur:
narrat Livius XXI 60, 7, Hannonem cui cis Hiberum provincia
erat a Cn. Cornelio Scipione victum captumque esse, cum in eius-
dem libri periocha Poenorum dux Mago audiat. Contra ne Hero-
dotum ipsum memoria lapsum esse existimem, impedior ea re,
quod accuratissime de Hamilcaris genere et familia edoctus esse
videtur Halicarnassensis Itaque Hanno ille maior e Magonis domo
nec non omnino ex historia eiciendus est, quamquam cum familiae
originem subtexerent eum receperunt Arnoldus Schaefer (Mus.
rhen. XV p. 398) et Adolphus Holm (Gesch. Siz. Π 421).

Dicamne vero, quae ex altera parte contra eos proferenda
sint ,' qui ad IV. usque saeculum Hannonis iter detrudi voluerunt?
Vereor, ne γλαῦκ’ εἰς Ἀθήνας clamitent! Etenim vel ea de causa
nihili essent, quae illi posuerunt, quia cui navigatio vindicetur
Hanno tum non floruit, etiamsi non aliae eaeque gravissimae
accederent dubitationes, ’ Quid autem tibi videtur de ea re, quod
Unger nil protulit, nisi florentissimam rei publicae Carthaginiensis
aetatem coepisse inde ab anno ferme 409 quo Siciliam vi et
ratione primum essent aggressi? Floruit haud dubie Carthagi-
niensium civitas iam V. saeculo3 namque cum gravissimam illam
cladem Himerensem accepissent ,' desierunt qua erant prudentia
vires dispergere periculosaque cum Graecis bella gerere id solum
spectanteS, ut Libyam ipsam in dicionem suam redigerent et quas
firmissimis iam praesidiis tenebant colonias —- Ibericas potissimum
dico —- retinerent. Ita factum, ut quam antehac in bella externa
gerenda erogarant pecuniam ad emporia condenda et commercium
augendum impenderent, magis autem magisque in dies efflore-
scentibus mercatura et negotiatione felicissima tum civitatis

tempora erant, gravioribus non turbata bellis: quae ipsa resv
, 7 ¹ss

