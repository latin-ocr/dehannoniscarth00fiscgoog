De Hannonis itinere. 35

vinum e vitibus multum conficere narrat, nec tamen recentiorum
’ testimoniis destituti sumus: etenim Rohlfsius Paneti, Francogalli
viatoris itinerarium¹) in suum usum convertens docuit2)‚ inde a
promunturio Boy‘ador incipere agrum bene cultum vel idoneum,
qui colatur: idem' inter multa alia, quae haec terra procreet, enu-
merat etiam (p. 424) uvas easque incredibilis fere magnitudinis, ita
ut intellegatur, qui Λιξῖται vivere potuerint ἀπὸ ἀμπέλων ἀγρίων
(cf. Faus, I 33, 5)3).

Effecisse mihi videor quod volebam, nempe ut ostenderem,
totam Hannonis relationem optime hodierno regionis statui incola-
rumque condicioni convenire, ita ut audacissimo illi Carthaginiensi
occiduam Libyae oram multo accuratius notam fuisse quamvis
inviti concedere debeamus quam nobis fuit usque ad mediam
ferme huius saeculi aetatem. Simul vero ante oculos positum est,
quanam probabilitatis specie a doctis quibusdam viris dubitatum
sit, utrum Hanno revera hunc adierit orae tractum, an fictus tan-
tum commenticiusque omnis periplus sit4): talia fingi sine minu-
tiosa terrae notitia omnino nequeunt.

Ad ultimam igitur hanc Hannonis coloniam usque, quae quam
aptissimo loco ad commercia cum interioris Libyae gentibus mi-
scenda condita fuerit, documento sunt quae apud Scylacem (ξ 112)
leguntur , nisi omnia me fallunt , bene itineris Hannonei ratio
potuit explicari, cum multo afflictiore condicione sint quae iam
sequuntur3 causas , cur hic in praecipiti versemur has afferam.
Primum Hanno ipse (id quod maxime ad extremam peripli partem
referri volo) non nisi perfunctorie regiones describit ac saepiens
etiam distantiarum notas addere neglexit (nisi forte librariorum
culpa exciderunt, qua de re infra agam). Accedit aliud non minus
grave: videlicet post Hannonem neminem vetustis temporibus longe
ultra promunturium Bojador meridiem versus progressum esse infra

 

1) cf. Pet. ann. 1859 p. 101 sq.

2) cf. Pet. ann. 1877 p. 422.

3) cf. Barth, Reisen in 'Nord- u. Zentralafrika I p. 210. Nachtigall
1. 1. I 307. Rohlfs, Quer durch Afrilca I 110. Bai-y Berl. Zeitschr. f. Erd-
kunde 1878 p. 351.· ·

4) Agressus est Hannonem imprimis Tauxier‚ le pe'riple d’Hawmm et la
de'couvem du Sdndyal: le Globe 1867 p. 333 sqq.; la Libye ane. des col.
d'Herc. au fleuve Sala.- ann. d. voy. 1867 p. 5sqq.; cf. G. R. acad. des inser.
lV serie, II 1874 p. 325- 29. Impugnavit Tauxierum Hartmannus (1. l. p. 65);
cf. Per. ann. 1868 p. 186.

3*

