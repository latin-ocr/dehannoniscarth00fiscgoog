108 Caput 11.

septentrionalem deserti finem. Quod vero Cernen VIII stadia a terra
continente dissitam facit ex adverso Atlantis montis dilucide id
ostendit, eum, etsi non nimis falsum· insulae assignat situm, tamen
non significasse eandem, quam quondam ἐν μυχῷ τινος κόλπου
reppererat Hanno ‚ ita ut Carthaginiensium colonia iam Polybii
temporibus ab indigenis diruta fuisse videatur. Unum denique
tamquam certissimum addo , Polybium deserta non solum non
superasse, sed ne coepisse quidem praeternavigare: quod si secus
esset, non tam horribilis fuisset posteriorum de his terris ignorantia.

Ut autem omittam Statium Sebosum , quippe qui insulis
potissimum Atlanticis explorandis operam navaverit‚ unus tantum
restat, cuius nomen historia servavit: Eudoxum dico Cyzicenum,
de quo multus est Posidonius (ap. Strab. H 3, 4 p. 98 ¹)). Qua
'navigaverit aetate, certa memoria constat: ex ultimo itinere non
iam reverterat, cum Posidonius Gadibus commoraretur2). Iam vero
quousque penetraverit nequit coniectura colligi: magnopere autem

' dubit0, num longe progressus sit: nimirum non multum dissentio

a Strabone, qui vehementer invehitur in Posidonium, quod inani
captus credulitate Eudoxi fabellis quae omnem fidem excedant ani-
mum adverterit. Videtur enim mihi quoque 3) Eudoxus homo fuisse
variis casibus iactatus ‚ vanus et temerarius.

Ad finem huius conspectus pervenimus: quae laudem viatorum
nomina non iam habeo. Quamquam non desierunt posterioribus
temporibus mercatores et negotiatores hanc petere oram (cf. Ael.
Aristid. H p. 474 Π), quam fortassis etiam unus alterve vir doctus
visit3 nam sunt in Ptolemaei tabulis quaedam, quae ex eis quos
modo enumeravi auctoribus non potuerint hauriri. At certe ne eis
quidem contigit, ut praeterito deserto quae ab eo meridiem versus
patebant terras proximi post Hannonem Carthaginiensem adirent:
Sakarae vastae solitudines gravissimum impedimentum intulerunt
nautiS, quod ante medii aevi Portugallos vicisse laus est Hannonis
propria! '

 

1) cf. Bake, Posid. reliq. p. 101.
2) cf. Goebel p. 95.
3) cf. Mannert I 2, 25.

