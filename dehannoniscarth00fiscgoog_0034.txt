 

26 Caput Ι.

esse provectum7 nedum litteris mandaverit, quot dierum confecisset
navigationem, priusquam ad singula illa flumina perveniret? Dein
nonne maximam movet admirationem, quod Hanno ad alterum
usque fluvium crocodilorum hippopotamorumque plenum progressus
subito subductis velis retro flectit iter? Iustam huius reditus causam
nemodum attulit, quamquam alii aliam finxerunt: aiunt enim vulgO‚
Hannonem relicta maiore navium parte ad Cernen insulam paucis
praevectum esse, ut orae naturam perscrutaretur: ‘c'etait evidem-
ment'‚ inquit Vivienus de St. Martin (l. l. p. 385), ‘pour prendre
une idee generale de cette region nouvelle et de ces nouveaux
peuples qu'il avait hasarde cette pointe dans l'interieur' ¹). At
omnino a Cerne insula non iam emporiorum condendorum causa
iter ab Hannone continuabatur3 continuabatur ideo solum, ut in
futurum usum orae situs exploraretur! Itaque cur bis idem nego-
tium Hanno suscepit? Quodsi vero Entzius (1. l. p. 38) ad inter-
polatorem provocavit, aperte hariolatur: videlicet nescio quem
virum doctum Scylacis narratione motum esse sibi persuasit ut
‘totas illas tres paragraphos quae de Hannonis reditu sunt in
genuinum intruderet periplum: Scylax ultra Cernen navigari posse
negat: itaque interpolatorem illum Hannonem ad Cernen reverti
coactum induxisse. Singularem hominem et eximia sagacitate prae-
ditum! Helleboro ei profecto opus fuisset, si tantopere ineptisset!
Mirus igitur adeoque absurdus Hannonis reditus omnibus videatur
necesse est 2).

Iam vero tempus est missis recentioris aetatis auctoribus
adeamus veteres! Circumspicientes autem quaenam hi de Cerne
insula tradiderint, stupor incedit atque admiratio, si summam de-
prendimus inconstantiam iudicii et fluctuationem. Ut enim ea ex
re ordiar, quae maxime videtur notabiliS‚ a mythographis Graecis
contrariis plane apponitur locis: nam cum apud Palaephatum
(incred. XXXH 5, 10) et Diodorum (m 54) in occiduo mundi ter-
mino sita feratur, in orientales terrae fines transmigrat apud Lyco-
phronem‚ qui (Alex. 18):

 

1) cf. p. 386: ‘Revenu a Cerne ou sans doute s'etait arrete le gros de
la flotte‚ l’amiral reprend de nouveau sa route vers le sud, pour continner
son aventureuse exploration.' ef. Goebel p. 57.

2) Palam hoc professus est Major, Princo Henry the Naviyator p. 92
(‘without any assignable motive’) apud Bunburyum I p. 320 adn 8.

