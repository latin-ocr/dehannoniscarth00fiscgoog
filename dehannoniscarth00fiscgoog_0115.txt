De itineribus post Hannonem in eandem regionem factis (de Polybio). 107

Proximus est Polybius, qui sat multas orbis partes per-
agravit, cum quanti momenti esset rerum scriptori accurata terrarum
notitia haud ignoraret. Ac perinde Libyam eum adisse certo
scimus3 secutus est P. Cornelium Scipionem et in Carthagine
oppugnanda et expugnanda eum adiuvit (cf. Pol. XXXIX 3, 4, 5):
cum vero lentior esset munitae urbis oppugnatiO, classe a Scipione
Aemiliano accepta Libyae scrutandae causa magnam eius partem
circumvectus est (cf. Plin. V 1, 9). Iam cum (XXXIX 13, 14) ilico
post deletam Carthaginem in Graeciam se redisse affirmet, ubi
Corinthum vastatam et funditus eversam vidit, cumque ex altera
parte non verisimile sit, eum Carthaginem postquam obsidio vix

coepit reliquisse — nempe initio Romanorum progressus tam ,

prosperi non erant, ut securus potuerit ab exercitu discedere —-,
optimo iure Werner in dissertatione sua, quam conscripsit de
Polybii vita et itineribus (p. 29), anno 147 hoc iter Africanum
assignavit. Quo itinere quin diligenter exploraverit fretum Gadi-
tanum et quae circumiacent regiones dubitationem non admittunt
qui de hoc tractu sunt operis Polybiani loci. Hariolatur autem
Werner, quod (p. 29) eum longius provectum esse negavit3 immo
accuratissimas notas Plinius (V 1) debet Polybio, quem ipse com-
pluriens auctorem laudat, ac ne merita laude fraudetur Megalo-
politanus audias quae bene monet Vivienus de St. Martin (p. 338):
‘L'exactitude des mesures donne lieu de penser qu’elle reposait
sur quelque chose de mieux qu’un simple estime.' Si vero quis
autumaverit, inde non consectarium esse, Polybium ipsum occi-
dentalem Libyae oram praeternavigasse, ei respondeo , Polybium
omnes qui de exterarum gentium situ et sedibus scripserant summa
in suspicione habuisse, quae tanta fuit, ut nonnullos geographos
veluti Timaeum maxima afficeret iniuria: quae cum ita sint, num
probabile, eum de remotissima Libyae regione cuilibet credidisse?
At multis verbis omnino non opus erat3 nam ipse gloriatur ΠΙ 59:
ὑπεδεξάμεθα τοὺς κινδύνους τοὺς συμβάντας ἡμῖν ἐν πλάνῃ τῇ
κατὰ Λιβύην καὶ κατ’ Ἰβηρίαν, ἔτι δὲ Γαλατίαν καὶ τὴν ἔξωθεν
ταύταις ταῖς χώραις συγκυροῦσαν θάλατταν, ἵνα διορθωσάμενοι
τὴν τῶν προγεγονότων ἄγνοιαν ἐν τούτοις γνώριμα ποιήσωμεν
τοῖς ’Ἕλλησι καὶ ταῦτα τὰ μέρη τῆς οἰκουμένης. Certissimum
autem est secundum ea quae supra dicta sunt Polybium assecutum
esse hodiernum promunturium Draa: hucusque enim accuratae
eius mensurae pertinent3 potest hinc progressus esse usque ad

