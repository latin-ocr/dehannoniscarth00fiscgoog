De Hannonis vita et aetate. 103

temporibus apud eos mansit (cf. Diod. XIV 73, 2. Polyb. I 73, 2),
Dein id valde memorabile, quod huius generis naves maxime
omnium idoneas aptasque fuisse ad occiduam Libyae oram praeter-
navigandam inde cognoscimuS‚ quod qui altero a. Chr. n. saeculo
Hannonem imitatus iter in longinquas has terras suscepit Eudoxus,
postquam alius structurae navibus vectus rem male gessit, iterum
vela in altum daturus aedificavit sibi στρόγγυλον πλοῖον καὶ
μακρὸν πεντηκόντορον, ὥστε τῷ μὲν πελαγίζειν, τῷ ’δὲ πειρᾶσθαι
τῆς γῆςτ ac profecto Hannonem omnes orae anfractus secutum esse
supra vidimus. Aptissimum vero quod afferatur Phocaeorum
exemplum est, qui cum Cyrus patriam urbem oppugnaret emigrare
constituerunt: itaque κατασπάσαντες τὰς πεντηκοντέρους, ἐσθέμενοι
τέκνα καὶ γυναῖκας καὶ ἔπιπλα πάντα, πρὸς δὲ καὶ τὰ ἀγάλματα
τὰ ἐκ τῶν ἱρῶν καὶ τὰ ἄλλα ἀναθήματα, χωρὶς ὅ τι χαλκὸς ἢ λίθος
ἢ γραφὴ ἦν, τὰ δὲ ἄλλα πάντα ἐσθέντες καὶ αὐτοὶ ἐσβάντες,
ἔπλεον ἐπὶ Χίου e. q. s. (cf. Herod. Ι 164). Duarum igitur rerum
optio datur: aut corruptus est numerus aut praeter sexaginta illas
πεντηκοντόρους maiorem quendam numerum ὁλκάδων secum duxit
Carthaginiensium imperator, quibus illae quasi praesidio erant;
quod duplici de causa magnopere displicet. Primum enim ipsae
πεντηκόντοροι ea aetate naves onerariae factae nisi necessario
tempore belli usui non iam serviebant3 dein autem magnis illis
navigiis occidentalem Libyae oram haud facile legi Eudoxi nau·
fragio luculenter demonstratur. Refugiendum ergo est eo , ut
numerum corruptum esse censeamus3 genuinus nescio an hac
ratione restituatur: si eundem fere numerum hominum, quem
Herodotus usitatum esse dixit (83), ad Hannonis naves referimUS,
flagitantur 360 πεντηκόντοροι; at Herodoti navigia ad‘ bellum
gerendum expedita erant, non onusta mulieribus, infantibus, sa-
burra: potuerunt igitur Carthaginiensium πλοϊα ampliorem recipere
hominum numerum, unde propono ut. scribatur πεντηκοντόρους
<διακοσίους> ἑξήκοντα ἄγων et omnia iam bene fluunt: conscen-
derant tum unamquamque navem ca. 115 homines! Quam facile
vero C (qua nota Graeci numerum ducentenarium solent significare)
excidere potuerit, cum quae antecedit vox (πεντηκοντόρους) eadem
littera terminetur , in aperto est. Ut autem omnis scrupulus
removeatur , moneo Carthaginienses hac ipsa aetate optime tot
πεντηκοντόρους emittere potuisse3 namque sat multas iam proximis
annis aedificarant triremes et quadriremes, ut Graecis mari pares

