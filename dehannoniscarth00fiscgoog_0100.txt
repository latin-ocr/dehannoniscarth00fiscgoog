92 Caput ΙΙ.

Hannibal, Hasdrubal et Sappho. Per hos res Carthaginiensium ea
tempestate regebantur'. Effectum est priore illa argumentatione,
Hannonis iter> tribuendum esse eis annis , qui inter 465 et 450
praeterfluxerunt3 eadem vero aetate vixerunt Hamilcaris qui a. 480
cecidit filii, ex quibus maximi natu erant Himilco et Hanno, eodem
tempore summis fungentes magistratibus; vides igitur omnia
aptissime conciliari et eo redire, ut statuamUS, Hamilcaris filios
itinera ad novas terras quaerendas suscepisse, cum interea qui
tertius erat frater Gisgo una cum patruelibus rei publicae prae-
esset. Unum addo: probabilissimum hinc reddi, priori potius illorum
annorum dimidio Carthaginiensium navigationem assignandam esse:
nam non solent seniores homines et ,aetate provecti talia subire
pericula.

Porro etsi anceps esse sentio aliud quid non tacebo, quod
observavi. Incertum adhuc reliquimus ,‘ qua de causa Hannonis
expeditio instituta sit. Aiunt vulgo eam tam apertam esse, ut
manu paene teneatur: videlicet commerciorum condendorum causa
Carthaginienses tot emisisse colonos l). Atque profecto nemo sanus
negaverit, PoenOS, cum quinque illas in occidua Libya aedificarent
urbes, id spectasse, ut patriae florentissimae iam emporio augerent
commercia. Attamen id pervalde dubium mihi videtur, num haec
unica fuerit mittendi triginta milia hominum causa3 namque intuen-
tes et veteris et mediae et recentioris aetatis coloniarum historiam
animadvertimus perraro tantam civium multitudinem uno eodemque
temporis momento e patria urbe cessisse; si vero emigrarunt, semper
interior quaedam et recondita suberat causa, quae eum qui altius
penetraverit numquam latebit. Huc non leve pondus Aristotelis qui-
dam locus addit, qui ut similia de ipsis Carthaginiensium coloniis
suspicemur nos adducit3 exponuntur enim Pol. Π 11 p. 1273 b

 

haec: Ὀλιγαρχικῆς δὲ οὔσης τῆς πολιτείας ἄριστα <στάσιν>2> .

ἐκφεύγουσι τῷ πλουτίζειν αἰεί τι τοῦ δήμου μέρος ἐκπέμποντες ἐπὶ
τὰς πόλεις· τούτῳ γὰρ ἰῶνται καὶ ποιοῦσι μόνιμον τὴν πολιτείαν.
ἀλλὰ τουτί ἐστι τύχης ἔργον, δεῖ δὲ ἀστασιάστους εἷναι διὰ τὸν
νομοθέτην. νῦν δὲ ἂν ἀτυχία γένηταί τις καὶ τὸ πλῆθος ἀποστῇ
τῶν ἀρχομένων οὐδέν ἐστι φάρμακον διὰ τῶν νόμων τῆς ἡσυχίας.
Neque desunt quae haec vel ad pristina illa tempora referenda

 

1) cf. Roscher u. Jannasch, Kolonieen p. 10 sq.
2) Ita recte Bernaysius supplevit.

 

