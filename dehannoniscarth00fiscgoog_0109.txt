De Hannonis vita et aetate. 101

Summa igitur subducitur 30 265 m! Unde' progressi agedum
indagemus incolarum numerum! Effecit Belochius (p. 410) acri dis-
putatione in universum quingenos tricenos vel octogenos homines
habitasse quaterna fere iugera in Poenorum urbibus: non minor pro-
fecto fuit numerus in interiore Carthaginis parte, ubi οἰκίαι πυκναὶ
καὶ ἕξώροφοι πανταχόθεν ἦσαν (cf. App. Pun. 128). Forma autem
interioris oppidi triangulum est, quod patet in latitudinem 3300 m,
3400 in altitudinem: hinc incolae colliguntur circiter 330 000. Qui-
bus addendi sunt, qui suburbium incolebant, cuius area 6900 fere
iugerum est3 ut vero multo minorem hic fuisse numerum unius-
cuiusque iugeris incolarum concedamus et dimidiam tantum sub-
stituamus partem, nihilosecius efficiuntur amplius 500 milia
hominum, ita ut si omnium summam comprehendamus numerus
incolarum sit 830 000. Quocum concinit, quod Strabonis quidem
testimonio (XVII 3, 15 p. 833 C) ante tertium quod vocatur bellum
Punicum 700 000 incolae Carthagine numerabantur3 namque mino-
rem tum alebat multitudinem urbs quam aluerat quondam ante
cruentissima illa bella cum Romanis gesta. Perspicuum vero hinc
est quam commode vel V. saeculo octo fere milia civium uno
temporis momento Carthaginienses in colonias potuerint emittere.

Attamen obiciat fortasse quispiam, omnino non Carthaginis
ipsius incolas emissos esse, sed imperio eorum subiectos vicinarum
urbium cives Cui ita obviam ibimus, ut quaenam sint Λιβυφοινί-
κων πόλεις quaeramus. Ut in paucis subsistam, optime Mommsenus
(I 489 sq.), cui subscripsit Meltzer (p. 60 sq. p. 436 sqq), Moversii
(II 2, 412—35) aliorumque molimina aggressus quae inter Cartha-
ginem Libyphoenicesque intercedebat rationem comparabat cum
ea quae erat inter Romanos et Latinos, Habebat Libyphoenicum
vox primum ethnographjcam, si fas est ita loqui, vim et distingue-
bat omnes qui Libyam incolebant Phoenices a Syrophoenicibus
(cf. Luc. deor. conc. 4). Mox yero sicut Roma Latinorum ita
Carthago 'Libyphoenicum obtinuit primum principatum, dein im-
perium, id quod ratum iam factum erat cum primum illud inter
Romanos et Carthaginienses iceretur foedus anno 509; fuerunt tum
Libyphoenices Καρχηδονίων ὕπαρχοι, ὅσοι τοῖς αὐτοῖς νόμοις
χρῶνται (cf. Polyb. HI 22). Num autem ea aetate, qua Carthago
ceteraeque urbes aequo inter se iunctae erant foedere, universi
Libyphoenices communi consilio condiderint colonias , in tanta
obscuritate divinari nequit. At uti a Romanis foedere Latino diu

