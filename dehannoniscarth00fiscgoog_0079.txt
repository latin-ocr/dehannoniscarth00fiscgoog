Reliqua de Libyae ora occidentali memoria (Ptolemaeus). 71

admodum probabilis fit Muelleri coniectura, qua (ad Ptol. p. 733)
eundem hunc numerum CCXVI m. p. Plinio reddidit. Cur vero
postquam hoc perspexit Mueller aperta fronte secum ipse pugnans
Ptolemaei sinum ad promunturium Barbas usque pertinentem
fecerit, non liquet et haud absimili modo me fugit, quanam,
nixus ratiocinatione Ptolemaei Στάχιρα Pliniique Salsum cum
hodierno Seneqale composuerit. Si, ut flagitant Ptolemaei notae,
aliquantum spatii progrediamur, pervenimus in eam regionem, ubi
revera inter hodierna promunturia Juby et Boja-dor ora magnum
efficit curvamen, cuius ambitus a Plinii Ptolemaeique numeris haud ’
quaquam discrepat. Itaque aliqua certe eum confidentia affirmO,
huc sinus nomen translatum esse a veteribus. Unde concludo,
Salsum fluvium quaerendum esse 111 hodierno Sakhiet el Hamra .·
quae observatio eo nititur fundamento , quod Plinii Salsum et
Ptolemaei Στάχιρα componendos esse felici qua pollet sagacitate
detexit Mueller ¹); utraque enim voce (quae quo iure huius orae
fluminibus indatur, ostendit Quedenfeldtius 2)) idem videtur signifi-
cari, Στάχιρ autem sub eodem fere recensetur gradU, quo ipsum
sinus caput. Quae vero agmen claudunt apud Plinium non solum
precaria, sed plane inutilia et abicienda esse, supra, spem, tibi
persuasl.

Bene pol factum esse in tanta rerum iniquitate dixeris forsitan
quod Ptolemaeus laborantibus nobis opem ferat. Attamen ut et
breviter et graviter dicam, adeo non eius opera certum fundamen-
tum quo tuto confidas paratum est, ut multa insint in eius tabulis
aut a probabilitate omni aut ab ipsa veritate aliena. Ac primum
in universum haec praemiserim 3): cum revera ora a promunturio
Spartez usque ad Cap Verde per 12 longitudinis gradus occidentem
versus tendat, hinc demum ad orientem se convertat, in Ptolemaei
descriptione ab ipso Spartel promunturio orientem versus deflectit
neque tamen longe recedit a recto itinere. Neque vero solus orae
cursus a Ptolemaeo falsissime delineatur, sed etiam singulae di·
stantiae incredibilem in modum vitiosae sunt. Atque levioribus qui·

dem mendis inquinatur orae Mauretaniae, quae proprie dicitur, de-
lineatio (ca. 4800 stadia apud Ptolemaeum. 4200 nobis), etsi cum

1) ad Ptol. IV 6, 2 p. 733.
2) Zeitschr. d. Berl. Ges, f. Erdk. 1887 p. 427.
3) cf. Mueller ad Ptol. IV 6, 1 p. 729 sqq.

