106 Caput II.

quod uterque etesias inundationum causas esse affirmaverat. Quam-
quam ea in re differebant, quod Thales etesias Nilo resistere et
cursus eius acto contra ostia mari sustinere opinatus est, Euthy-
menes autem, dummodo ex pessimis quae de eo accepimus narra-
tionibus veram eius eliciamus sententiam, lacum quendam esse
statuebat prepe oceanum occidentalem a meridie septentrionem
versus spectantem, quem etesiarum tempore instantibus ventis
maris fluctibus impletum in mediterranea defluere credidit (cf. Athen.
H 87)¹). Quando autem Euthymenes vixerit, ex Seneca non di-
, scimus, Quod vero Berger (I p. 109) posuit, Euthymenem Hero-
doto quoque fortassis maiorem esse atque Massiliensi tribuen-
dam alteram istam sententiam, de qua supra pluribus egimus
(cf. Herod. H 21), facile redarguitur3 si hoc ita esset, non potuit
Herodotus ipse dicere H 31 de Nilo: ῥέει ἀπὸ ἑσπέρης τε καὶ ἡλίου
δυσμέων. Τὸ δὲ ἀπὸ τοῦδε οὐδεὶς ἔχει σαφέως φράσαι· ἔρημος
γὰρ ἐστὶ ἡ χώρη αὕτη ὑπὸ καύματος. Nil igitur relinquitur, nisi
ut Euthymenem priori IV. saeculi parti vindicemus ideo, quia
Ephorus et Aristoteles ²) primi eius mentionem fecerunt: tertium
denique eiusdem aetatis auctorem 7 qui Euthymenem usurpasse
videtur, infra adiungam. Idem autem vehementer suadet ea res,
quod melius certe quam V. saeculo tum potuerunt Massilienses per
fretum Gaditanum in Atlanticum egredi oceanum (quamquam per-
paucis navibus haec itinera inita esse, bene Meltzer p. 236 monuit
contra Muellenhoffium I 3113 cf. Polyb. XXXIV 5, 7 = Strab. I 4
p. 104), cum Carthaginienses bellis Siciliensibus occupati essent.
Videtur ergo non multum ante Aristotelis Ephorique tempora
Euthymenis in publicum prodisse libellus: namque quae vidit

quaeque vidisse sibi visus est Massiliensem litteris mandasse idem ·

Aelius Aristides testis est (p. 47 5): μετὰ πολλῶν δ’ ἀφικόμενον
μόνον οὐκ εἰκὸς ἦν κοσμῆσαι τὸν λόγον, οὐ μὴν οὐδ’ εἰς βιβλίον
ἐγγράφειν ὡς ἀποχρῶν οὐδ’ ὅσον πρὸς τοὺς ἐπιτηδείους διηγήσα-
σθαι, ἀλλὰ δημοσίᾳ φράσαι καὶ ἀναγγεῖλαι.

Superest, ut quousque Euthymenes progressus sit quaeratur:
attamen malo hanc rem postea tractare; nunc satis habeo, posuisse
hanc sententiam, Massiliensem ultra Cernen insulam iter non con·
tinuasse3 probare eam infra studebo.

 

1) cf. Berger I p. 107.
2) cf, Bauer p. 75 adn. 1.

