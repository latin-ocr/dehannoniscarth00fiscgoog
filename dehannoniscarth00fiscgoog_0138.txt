130 Caput ΙΙΙ.

singula testimonia anquirere molestum est et nimis longis ambagi-
bus res adeunda quam quae possit in tran'situ‘ tractari. Ut igitur
redeamus eo unde longiuscule sumus digressi, mira ista de Libyae
configuratione opinio quae ex Eudoxi mente profecta esse videtur
vulgaris facta est posteriore aetate, tametsi quae in terrarum de-
scriptionem Hanno primus induxerat loca, Theon Ochema montem
potissimum et Gorgadas insulae, alius ad alium orae tractum trans-
tulerunt. Ac quamquam summopere enisus est Ptolemaeus , ut
pravam hanc sententiam redargueret, tamen adeo non vicit, ut in
ea perstarent omnes fere medii aevi geographi. Itemque in mediae
aetatis tabulis ita Libya pingitur, ut ab Herculis columnis ad
Hesperi usque Cornu occidentalis pertineat ora, hinc meridionalis
ad Νότου *Κέρας, cui ‘montes, qui perpetuis ignibus flagrant
ascribuntur'.

Nec vero solum geographica commenta Hannonis periplus
excitavit, sed procreavit etiam mythologica. Erat in eo sinu qui
sub Hesperi Cornu patebat magna insula; ad quam cum appu-
lissent CarthaginienseS, ἡμέρας μὲν οὐδὲν ἀφεώρων ὅτι μὴ ὕλην,
νυκτὸς δὲ πυρά τε πολλὰ καιόμενα καὶ φωνὴν αὐλῶν ἤκουον κυμ-
βάλων τε καὶ τυμπάνων πάταγον καὶ κραυγὴν μυρίαν. Haec
autem instrumenta cum alia occasione data tum adhibentur
ludis sollemnibUS, qui Dionysio passim in Graeciae, Thraciae,
Asiae regionibus concelebrantur l): aguntur ista Νυκτέλια (cf.
Plut. qu. conv. IV, 6, 13. Serv. ad Aen. IV, 303) Διονυσίῳ
νυκτερινῷ (cf. Plut. ib. VI, 7 , 2): pervagantur facibus prae-
ditae dei comites silvas tantoque eas implent clamore et strepitu,
ut valles repercussae respondeant τῷ αὐλῷ καὶ κτύπῳ κροτάλων
τε καὶ κυμβάλων καὶ τυμπάνων καὶ ταῖς ἐπιβοήσεσι καὶ εὐασμοῖς
(cf. Strab. X, 3, 15 p. 470 C). Itaque Graeci, qua erant uber-
tate ingenii et celeritate , non dubitabant cum hisce baccha-
nalibus conferre quae Hanno mira rettulerat. Cuius rei certa
vestigia non frustra quaeruntur. Primum enim Plinius (V, 1, 7)
auctor est, Atlantem (eum intellege, quem in medias arenas qui-
dam detruserunt: cf. V, 1, 10. Mela HI, 101) noctibus micare cre-
bris ignibus , Aegipanum Satyrorumque lascivia impleri, tibiarum
ac fistulae cantu tympanorumque et cymbalorum sonitu strepere.

Iidem Bacchi satellites apud Melam (m, 953 cf. Plin VI 30, 197)

 

1) cf. F. A. Voigt in Rosch. lem. myth. p. 1029 sqq.

