Quando Graecis innotuerit Hannonis periplus. - 113

μέχρι δυσμῶν τῶν βραχυτάτων (cf. Cosmae topogr. christ. p. 148.
fr. 38 M.)‚ unde hauserunt Scymnus Chius (v. 168. 175) et Plinius
VI 30, 197. Ephorus autem certe adhibuit Euthymencm3 itaque nil
obstat, quominus idem statuatur de Scylacis retractatore, qui for-
tassis non ipsum inspexit Euthymenem, sed alium auctorem, qui
quac veris immixta mira repperit in Massiliensis relatione non
receperat. Hoc igitur, quamquam non sum nescius, quantas habeat
cautiones et dubitationeS, omnium verisimillimum esse duxerim.
Neque vero in minus obscuro et lubrico tramite reptamus
potius quam pedetemptim ingredimur de Ephoro inquirentes,
Videlicet res ideo est intricatissima, quod ex quinto eius libre,
quo Asia et Libya copiose describebantur quae ad occidentalem
oram referenda sunt aut referenda esse videntur duo tantum nobis
praesto sunt fragmenta: altero commemoratur Καρικὸν τεῖχος,
πόλις Λιβύης ἐν ἀριστερᾷ τῶν Ἡρακλείων στηλῶν (cf. Steph. Byz.
s, v. Καρικὸν τεῖχος fr. 96 M.), alterum cst de Cerne insula: ‘Epho-
rus auctor est a Rubro mari navigantes in eam non posse propter
ardores ultra quasdam columnas (ita appellantur parvae insulae)
provehi' (cf. Plin. VI 31, 199. fr. 96a M) Haec profecto non satis
causae praebent, cur Ephorum Hannonis periplum novisse credamus.
Commodissime enim urbis ilh‘us nomen comperire potuit ex Euthy-
mene, quem certe in usum suum convertit neque haec coniectura
refutatur ca re, quod Scylax a Soloente statim transilit ad Lixio-
nem omissis quae intermedia erant oppidis. Tantum vero uno ore
concedi existimO, omni vi et auctoritate carere alterum illum locum
Plinianum3 nam ut Plinii verbis fidem tribuamus — accidit ei,
qua erat neglegentia, ut Cernen orientalem et occidentalem con-
funderet — quod descripsi Ephori enuntiatum necessario revocan-
dum est ad eam insulam, quae in ipso Eoo l) mari contra sinum
Persicum ex adverso Aethiopiae sita fingebatur. Quae autem sunt,
quibus Muellenhoffius (I p. 89 adn.) evincere studebat, Ephorum
inspexisse Hannonis periplum²)‘? Utitur vir summus hac ratiocina-
tione: cx Ephoro fluxisse ea Plinii verba, quibus VI 30, 197 docet
Aethiopiam patuisse ab oriente hiberno ad occidentem hibernum,
itemque quae in ξ 198 principio de Cerne insula proferuntur
(quamquam hic non Ephorus solus laudatur, sed uno eodemque

 

1) Ita recte Detlefsenus VI 31, 198.
2) Muellenhoffius omnia persuasit Meltzero (l. I. p. 507).
Fischer, De Hannonis Carth. periplo. 8

