De Hannonis itinere. 45

meridiem versus protensam tenuissent. Hoc qui diligenter ponde-
raverit, vix dubitabit, quin ab hodierno promunturio Bojador alius.
cuiusdam populi sedes coeperint ab ea quae antecedebat gente
lingua divisi. Inspicias autem quaeso mecum quam Fitzavius ad-
umbravit tabulam ethnographicam, et quovis pignore certarim,
fore, ut summa afficiaris admiratione, cum vix credi possit, quanto-
pere hodiernus rerum status Hannonis narrationi conveniat: eva-
nescunt post unius fere diei viam a Sakhiet el Hamrae ostio meri-
diem versus emensam quae antehac litus tenuerunt genteS, accedunt
ad mare, quae hucusque habitarunt terram mediterraneam. Nec
vero tam stultus sum et inscitus, ut contendam, eosdem qui nunc
finitimi sibi sunt populos antiquis iam temporibus has incoluisse
regiones, Immo nostrum est inquirere, quaenam stirps a septen-
trione, quaenam a meridie hucusque pertinuerit, atque potest haec
quaestio certis veterum testimoniis profligari. Initium disputationis
repetam ab ipso Hannone, qui ad Lixum fluvium in mediterraneis
saltem inciderat in Aethiopas (ξ 7), quorum terras a Cerne insula
per duodecim dies praetervehebatur (ξ 11). Reminiscaris dein,
Scylacem narrare (ξ 112) Phoenices ad Cernen commercia habere
cum Aethiopibus, neque id praetermittendum, in Plinii (V 1, 10)
enumeratione Daratitas excipere Aethiopas Perorsos Accedunt
Strabo (II 3, 4 p. 100), Sallustius (Iug. 19), Appianus (Num. 5),
qui uno consensu tradunt, Aethiopas vicinos fuisse Bocchi imperio ¹)
et habitasse etiam trans loca exusta solis ardoribus. Ab altera
vero parte Pausanias I 33, 5 testatur, Nasamonas Lixitas appel·
lare eos, 'qui in extremis Libyae finibus Atlantem accolant. Quae
singula per se spectata non habent multam vim3 sed coniuncta
inter se non sunt spernenda: efficitur inde Libyas et Aethiopas
proximos sibi quondam fuisse3 terminus, qui inter eos intercidit,
accuratissime definitur Hannonis periplo: nimirum idem est, qui
hodie Berberos seiungit Arabesque quasi natura ipsa constitutus
Ac totum desertum olim in Aethiopum dicione fuisse omnesque
eius amoenos locos ab eis occupatos supra iam praeteriens monui:
passim enim in Sakara extant aedificia et monumenta, quae ad
alios auctores nequeant reduci3 congessit quae huc spectant omnia
Duveyrier2)‚ cuius ipsius verba repetita expendam: ‘il est desor-

 

1) cf. Ptol. IV 6, 16. cf. Knoetel 1. 1. p. 12. Goebel 1. 1. p. 62.
2) les Touareys du Nord p. 279 sqq.

