De Hannonis itinere. 59

interpretationi obstant impedimenta. Proficiscamur enim cum eis
ex Oranyo insula: tum ad Kakoulima montem distantia minor est
quattuor diebus, ad Simae Leone paeninsulam autem quatriduo vix
conficitur navigatio ac ne vix quidem. Quae alii somniaverunt, in
censum omnino non veniunt. Ut dicam, quid mihi placeat, per-
verse procedebant, qui Theon Ochema montem cum hodierno nescio
quo monte conferre studebant, hinc definiebant Νότου Κέρατος
situm: et iniuria Trevius affirmat (p. 38): ‘Le noeud de la question
est au Theon Ochema': contrarium verum est et ex eo pendet tota

quaestio, ubinam Noti Cornu situm fuisse arbitremur: quo con· ⁵

stituto reliqua facili negotio diiudicabuntur. Dolendum vero iterum
nobis est, quod veterum testimonia auxilium nobis non ferunt, cum
duobus tantum locis Strabonianis Νότου Κέρας omnino commemo-
retur, qui nil cum Hannonis periplo commune habent. Ne quis
forte animum inducat, duo haec cornua iungenda esse, affero ea
Strabonis verba, quibus XVI 4, 15 p. 774 C. Arabici sinus descriptionem
ad finem adducit: Εἰσὶ δὲ καὶ στῆλαι καὶ βωμοὶ Πυθολοὲου καὶ Λίχα
καὶ Πυθαγγέλου καὶ Λέοντος καὶ Χαριμόρτου κατὰ τὴν γνώριμον
παραλίαν τὴν ἀπὸ Δειρῆς μέχρι Νότου Κέρως, τὸ δὲ διάστημα οὐ
γνώριμον. Eodem spectant quae leguntur XVI 4, 14 p.7 7 4 Q: Καὶ τε-
λευταῖον ἀκρωτήριον τῆς παραλίας ταύτης τὸ Νότου Κέρας. Κάμψαντι
δὲ τοῦτο ὡς ἐπὶ μεσημβρίαν οὐκέτι, φησίν (8ο. Ἀρτεμίδωρος), ἔχομεν
λιμένων ἀναγραφὰς οὐδὲ τόπων e. q. s. Itaque nec haec nec quae
Ptolemaeus (IV 7, 11) de eodem orientalis orae termino meridio-
nali servavit, ad nostram rem faciunt. In tanta autem subsidiorum
penuria, cum Hannonis ipsius mensuras mancas esse viderimUS, nil
relinquitur, nisi ut secundum solam probabilitatis speciem litem
componamus: quod si mihi concesseris , idem lubenter concedeS,
quae adhuc a viris doctis prolatae sunt opiniones non nimis pro-
babiles essel). Ut enim primum omne praesidium eis eripiam:

 

tionem quae est de Theon Ochemate ab interpolatore intrusam esse censuit,
inde ortam, quod quae de Fortunatarum insularum summo vertice (Pico de
Teide) veteribus nota erant falso ad occidentalem oram translata essent.

l) Cum res summi momenti eit, non omiserim quae hucusque a viris
doctis prolatae sunt sententias congerere: Gosselinius (p. 94), Lelewelius (p. 88),
Humboldtius, kr. Umers, I 559 Hannonem pervenisse statuerunt usque ad
promunturium Bojador, ad Gambiam fluvium usque Benickenius (cf. Erech. et
Grub. encycl. Π 2, p. 178); Heerenius (11‘2, 718) et Forbiger (ΙΙ 881) Noti Cornu
composuerunt cum hodierno Gap Rox03 Βίαντα Leone promunturium ei re-
spondere opinabantur Klugeus (ed.) et Peschelius (l. l. p.23); Ukertus (Ι p. 66),

