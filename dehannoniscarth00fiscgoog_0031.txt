De Hannonis itinere. 23

nemo facile dixerit. Quod cum non fugisset Muellerum, qui nunc
quidem (ad Ptol. IV 1, 2 p. 574) in eorum castra transire statuit,
qui Cernen cum hodierna Heme componunt -- dubitaverat iam,
cum prolegomena ad geographos graecos minores conscriberet
(cf. p. XXVI) — pro β’ ἡμερῶν legi voluit η’ ἡμερῶν, quem com-
putum a vero proxime abesse censet. Hoc sane verum est, sed si
licet pro arbitrio quae tradita sunt verba mutare, nil est, quod
non possit effici. Postremo quae Entzius (p. 33) de hac re
protulit, satius duco tacere. Leviora sunt, quae restant, nec tamen
per se spernenda: unum alterumve attingam potius quam uberius
persequar: Hanno priusquam in lacum pervehatur, priorem perna-
vigat fluvium, tum demum pervenit in alterum, ita ut necessarium
sit lacum inter duo illa flumina medium interponamUS, cum lac
Nyuicr ab utroque Seneyalis ostio meridiem versus in tabulis
exhibeatur. Quid? Quod in hodiernum lac Nyuier Hanno omnino
non potuit intrare, potuit tantum praetervehi? Dein si cum Entzio
Gambiam alterum peripli flumen esse arbitraremur, nonne permi-
rum foret, Carthaginiensium ducem clarissimi illius promunturii
cui hodie nomen inditur Cap Verde, ne uno quidem verbo men-
tionem fecisse? Sed quid plura? Quin de Rio de Oro sinu de-
sperandum sit, nemini iam erit dubium.

Non minus facili negotio transigitur de ea sententia, cui
plurimi se addixerunt viri docti ¹). Dicunt enim vulgo Hannonis
navigationem inde a Lixo flumine meridiem versus pertinuisse
usque ad promunturium album: ibi demum oram versus ortum
flecti magnumque effici sinum, nunc baie d'Aryuin vocatum, in
cuius parte interiore terrae obiacere parvam insulam, nunc ile
d3Ar9uin appellatam 2); hanc esse Hannonis Cernen. Priorem vero

 

1) cf. Mueller p. 63 ante eum idem iudicium tulerant Ramusio‚ iz
viayyio di G. Leone e le naviyazioni di Alv. da G'a de Maste, di P. di Cintra,
di Annene 6. q. s. p. 207, d'Anvillius qe'oyr. ane. abr. HI p. 118, Ukertus (I p. 65),
Bennellius (p. 719), Moversius (H 2 p. 529); postea idem protulerunt Robiou
(l. l. p. 201) et Trevius (p. 26).

2) Insulam multis describunt Belcher journ. of the r. 9. soc. 11 301 sq„
Aubeus rev. marit. et colon. XXXIII p. 470, Bonellius (I. 1. Ρ. 346 sq.);
eius situs et adspectus adumbratur tabulis compluribus, quas insertas invenis
alteri eius operis volumini quod inscribitur histoire yene'rale des voyayes
Ρ. 424. 428. De tota eius vicinia inspicias velim novissimam mappam editam
consilio et auctoritate eorum, qui Francogallorum rebus navalibus praesunt

