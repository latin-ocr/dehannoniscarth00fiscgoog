76 Caput I.

Ptolemaeo nasci dubitatiO, quod admodum -exiles de occidentali
Libyae litore praesto erant notae nec per longum spatium eae
porrigebantur3 etenim a Darate per 7 tantum gradus meridiem
versus pertinebant. Iam ut lacunam hiantem suppleret et eo
usque occiduam oram habitatam faceret, quo orientalis* nota erat,
qua erat neglegentia duo itineraria, quae unum eundemque orae
tractum depingebant, pessime conflavit. Ita factum, ut locorum
ordo in hoc quidem segmine susque deque haberet3 nam' non solum
eorum fluviorum promunturiorumque, quae falso huc deiciuntur,
nomina, cum modo hunc, modo illum inspiceret auctorem, temere
perturbavit Ptolemaeus, sed etiam eorum invertit seriem, quae
recte* in hac orae parte recensentur. Collocari enim debuit post
Subu' vel Susu fluvium, qui respondet hodierno Sus, Massa flumen,
quod dilucide idem est atque Plinii Masathat et hodiernus Ued
Mesa. Quae deinceps enumeratur Galinaria ἄκρα verisimiliter
componenda est cum promunturio Aylu vel cum eo quod nuncu-
patur Ras Garisim3 qui eam excipit ΝούιὉς fluvius, certe quaeren-
dus in Nun flumine 1). De urbibus, cum tantae Ptolemaei numeros
obscurent tenebrae, equidem certi nil affirmarim, praesertim cum
una ex eorum numer0, J arzitha , recurrat etiam in mediterraneis
(IV 1, 7)2).

Priusquam vero pergamus septentrionalem orae partem paucis
absolvam. Vix autem credas huc quoque emblemata quaedam a
Ptolemaeo inserta esse. At primumpost Suburis ostium ponitur
Atlas minor (6⁰ 33⁰ lO'), quamquam montes hac in regione in-
veniuntur nulli 3). Perbene vero cognovit Mueller, qui Atlas mons
huc transmigraverit: narrat enim Plinius V 1, 5 Sala oppidum iam
solitudinibus propinquum esse et Atlantis verticibus, nec non
Philostratus (vit. Ap. V 1) a Salate austrum versus Libyam
desertam et ἄβιον esse tradit. Quid igitur mirum, quod Ptolemaeus
quoque Atlantem sibi finxit , ubi revera nullus est? Neque vero
solum Atlantem huc transtulit, sed etiam, ni fallor, qui ab eo
septentrionem versus eructat Δύον (Δοῦον ΒΕ. Δόνον BV)
fluvium. Quod hac ratione probo: collocatur a Ptolemaeo ante
Soloentem promunturium Διούρ (Δίου FB.. Διούρου Α) fluminis

 

1) cf. Mueller ad Ptol. p. 731.
2) cf. Vivien p. 372 a. ὅ.
8) cf. Vivien p. 360.

