De Hannonis vita et aetate. 95

commendabantur tali qualem Graeca nostra reddunt, in quibus de
commerciis ne verbum quidem extat et coloniarum vix nomina
apponuntur, plurima autem sunt circa mirabilia itinerisque pericula,
quae deterrerent potius simile quid ausuros quam excitarent, adeo
ut ex eo ipso consilio videantur suum traxisse colorem'. Quid
vero Berlioux, quem ioci causa affero? In cachinnos enim omnes
profecto effundentur qui haec eius verba perlegent: ‘Les relations
sont remplies d'obscurites primitivement voulues et destinees a
cacher 16 secret du commerce africain (p. 6). C’est un veritable
modele de reticence et d'obscurite dissimulees sous une sincerite
apparente (p. 7). Il rappelle les livres hieratiques de l'Orient qui
racontent des mysteres intelligibles poursles seuls inities' (p. 21)!
Quid? Nonne multo simplicius arcana servassent Carthaginienses
quae habebant de occidua Libyae ora, si titulum omnino publice
non proposuissent 1)? Immo si totum monumentum animo com—
plectimur , admodum sicca et ieiuna oratione compositum est3
paucis res egregie gestae enarrantur, nec usquam violatur veritatis
fides3 itaque et res et stilus bene conveniunt cum ea explicatione,
quam supra Iustinum secutus proposui3 postquam in capite prae-
scripta sunt quae ad sequentia intellegenda necessaria erant
subiunguntur quae Hanno rettulerat senatui, cum hic rationem
itineris ab eo resposceret. Videtur autem dux Carthaginiensium
merito elatus optimo expeditionis successu ipsam hanc relationem
posuisse etiam in Saturni delubro.

Effecisse mihi quod volebam videor, ut Hannonis iter decem
illis vel quindecim annis vindicandum esse probarem: relinquitur,
ut paucis absolvam quae unus alterve obiecit vel obiciat fortasse.
Atque primum quidem quod Brandesius (l. 1. p. 63) id summopere
pressit in Hecataei Milesii reliquiis laudari Melittam urbem (cf.
fr. 327 Μ. Steph. Byz. s. v.), possum me ita defendere, ut iHud quo-
que eorum fragmentorum numero inseram, quae recentioris aetatis
originem aperte prae se ferant3 nam cum ipsi iam veteres dubi· .
tassent ‚ utrum quae Hecataei Milesii nomine circumferebatur
periegesis genuina esset necne (cf. Gallim. ap. Athen. II p. 270.
fr. 172 M3 contra cf. Erat. ap. Str. Ι 1, 11 p. 70), recentiores
historici et geographi hic illic in eius fragmentis offenderunt, nec
qui nuperrime de hac quaestione multis sagaciter, ut solet, egit

 

1) cf. Osann p. 540.

