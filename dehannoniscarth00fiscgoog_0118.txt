llO Caput 111.

enim quaeso, quod supra tribus verbis monui, VI. a. Chr. n. saeculo
Graecis nautis navigationem ad Hispaniam et finitimas civitates
liberam fuisse.

Verumtamen quae prisca illa aetate comperta habebantur,
iniquo fato accidit ut non ita multo post, cum Carthaginienses
maris Tyrrhenici et Iberici imperium invasissent, oblivione tegeren-
tur. Itaque non habea, cur Herodoti stupeas ignorantiam, qui
paucissima de occidentali Libya tradidit eaque aut ambigua aut
aperte falsa, veluti Soloenti promunturio ineptum assignavit locum3
quae autem de populorum sedibus narrat et moribus, Carthagi-

niensibus se debere ipse saepius profitetur (IV 42. 43. 184. 196),
’ Transimus ad Scylacem, cuius descriptionem supra perlu-
stravimus: apparuit, frustra multos ea in re desudasse, ut confusam
eius relationem a Muelleri iurgiis defenderent. Caveas autem
quaeso, ne cum Muellero totam hanc paragraphum 010138, quasi
posteriore demum aetate aliunde adnexa sit: posteriora enim tem-
pora subindicare geographicam narratorum rationem3 non novisse
scriptorem Libyae oram nisi usque ad Lixum fluvium -et initium
deserti, cum ultimo autem litoris termino composuisse eum etiam
Cernen insulam, de cuius situ similiter ac de Carthaginiensium
mercatura parum accurata auctorem vel accepisse vel finxisse. Ita
Mueller. At dubitationem non relictam esse credo, quin haec in-
iuria criminetur de Scylace vir ille doctissimus: nam si discedis ab
illo errore ipsius scriptoris festinantia et neglegentia nato, aptissime
omnia conciliantur cum hodierno rerum statu. Quod vero Scylax
multa praebet quae alioquin non leguntur, adeo non suspicio hac
in re subest, ut quam praeclarum exscripserit fontem cognoscamus:
de quo num certius possit existimari inquirere tanti profecto est.

Difficilius autem quam quaeritur respondetur. Debemus dis-
putationis initium inde repetere, ut statuamuS, eum posteriorem
esse Hannone ¹): etenim commemorantur Thymiateria urbs ab
Hannone demum condita et quae incognita fuit ante Carthaginien-
sium expeditionem Cerne insula; accedit quod depingitur ara illa
a Carthaginiensium imperatore Neptuno quondam extructa. Quo-
cum convenit, quod cum Scylacis auctor occiduam Libyae oram
praeternavigaret Carthaginienses in Cerne insula commercia cum
adiacentibus Libyae populis iam nexuerant et mercaturae celebritas

 

1) cf. Goebel l. l. p. 13 sq.

